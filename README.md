# Mindlab-mobility4all
**Έργο της ομάδας MindLab-Mobility4all για τον 7ο ΠΑΝΕΛΛΗΝΙΟ ΔΙΑΓΩΝΙΣΜΟ ΑΝΟΙΧΤΩΝ ΤΕΧΝΟΛΟΓΙΩΝ ΣΤΗΝ ΕΚΠΑΙΔΕΥΣΗ**


**Περιγραφή**

Ο σχεδιασμός και ο έλεγχος της προσβασιμότητας στους δημόσιους χώρους διασφαλίζει ότι όλοι οι πολίτες, ανεξαρτήτως ικανοτήτων, μπορούν να κινούνται με άνεση και ασφάλεια. Οι προσβάσιμες διαδρομές και οι ράμπες επιτρέπουν σε άτομα με αναπηρίες να συμμετέχουν ενεργά στην κοινωνική ζωή. Ένας σωστά διαμορφωμένος δημόσιος χώρος προάγει την ισότητα και την κοινωνική ένταξη, βελτιώνοντας την ποιότητα ζωής όλων. Ο τακτικός έλεγχος αυτών των υποδομών βοηθά στον εντοπισμό και τη διόρθωση προβλημάτων, διατηρώντας τους χώρους λειτουργικούς. Έτσι, δημιουργούμε πόλεις πιο ανθρώπινες, βιώσιμες και δίκαιες για όλους. Το ερώτημα που θέλει να απαντήσει η ομάδα μας η οποία αποτελείται από μαθητές Νηπιαγωγείου μέσω του project της είναι τον τρόπο που σχεδιάζουμε πόλεις προσβάσιμες σε άτομα με αναπηρίες, τι δυσκολίες αντιμετωπίζουν όταν αυτό δεν συμβαίνει αλλά και πως ελέγχουμε την προσβασιμότητα των δημόσιων χώρων.


Το Project αποτελείτε από 3 μέρη.

Αρχικά μέσα από μια εφαρμογή που θα δημιουργήσουν τα παιδιά με το Scratch Jr μαθαίνουμε για την προσβασιμότητα στις πόλεις.
Δεύτερο μέρος είναι να σχεδιάσουμε μία πόλη που δεν είναι προσβάσιμη σε άτομα με αναπηρίες και με την χρήση των ρομπότ μας που θα προγραμματιστούν να είναι βοηθοί μας θα εξερευνήσουμε ποιες δυσκολίες θα αντιμετωπίζαμε. 
Τρίτο μέρος θα είναι ο σχεδιασμός μια πόλης προσβάσιμης για όλους όπου τα ρομπότ βοηθοί θα μπορούν να κινηθούν ανεμπόδιστα και να μας ενημερώνουν για τυχόν αστοχίες.
Το συγκεκριμένο Project είναι μια ολοκληρωμένη προσέγγιση για μαθητές νηπιαγωγείου να ανακαλύψουν βιωματικά και να πειραματιστούν με την προσβασιμότητα στις πόλεις μέσα από πλατφόρμες, λογισμικά και ρομπότ που είναι οικονομικά, ανοικτού λογισμικού και ευρέως διαθέσιμα. 
Επίσης συνδυάζει τα 2 θέματα του διαγωνισμού δημόσιοι χώροι και ρομπότ βοηθοί. 

**Εκπαιδευτικοί στόχοι**

-Κατανόηση της Έννοιας της Προσβασιμότητας

Τα παιδιά θα αναγνωρίσουν τη σημασία των προσβάσιμων πόλεων και πώς αυτές διευκολύνουν την καθημερινότητα όλων των ανθρώπων.


-Ανάπτυξη Ενσυναίσθησης

Μέσω του παιχνιδιού και της βιωματικής μάθησης, τα παιδιά θα αντιληφθούν τις δυσκολίες που αντιμετωπίζουν τα άτομα με αναπηρίες σε μη προσβάσιμες πόλεις.


-Εξερεύνηση και Αναγνώριση Εμποδίων και ανάπτυξη επίλυσης προβλημάτων

Τα παιδιά θα χρησιμοποιήσουν ρομπότ-βοηθούς για να εντοπίσουν εμπόδια σε μία μη προσβάσιμη πόλη, αναπτύσσοντας την ικανότητα επίλυσης προβλημάτων.


-Βασικές Αρχές Προγραμματισμού

Θα μάθουν να χρησιμοποιούν το Scratch Jr για να δημιουργήσουν ένα απλό παιχνίδι ή ιστορία σχετικά με την προσβασιμότητα στις πόλεις. Επίσης θα προγραμματίσουν το ρομπότ Edison καθώς και το Talebot.


-Κατασκευή και Σχεδιασμός Προσβάσιμου Περιβάλλοντος

Τα παιδιά θα σχεδιάσουν και θα διαμορφώσουν μια πόλη όπου όλοι μπορούν να κινηθούν ανεμπόδιστα, ενισχύοντας τη δημιουργικότητα και τη φαντασία τους.


-Αξιολόγηση και Ανατροφοδότηση

Θα συμμετέχουν ενεργά στη διαδικασία ελέγχου της πόλης τους, μαθαίνοντας να αξιολογούν τι λειτουργεί σωστά και τι μπορεί να βελτιωθεί.


**Υλικά που θα χρησιμοποιηθούν:**

Μακέτα 100 Χ 100 εκατοστά : 3 ευρώ
2X Tale-Bot : 140 ευρώ
1Χ Edison : 55 ευρώ
Δομικά υλικά και καθημερινά αντικείμενα: 0 ευρώ

